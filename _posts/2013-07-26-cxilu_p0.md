---
layout: post
title: 传习录上（0）— 序
tagline: 以下門人徐愛録
date: 2013-7-27
category: 王阳明
tags: [传习录]

---

　　先生于大学格物[^1]诸说，悉以旧本[^2]为正，盖先儒[^3]所谓误本者也。爱[^4]始闻而骇，既而疑，已而殚精竭思，参互错综以质于先生，然后知先生之说若水之寒，若火之热，断断乎百世以俟圣人而不惑[^5]者也。先生明睿天授，然和乐坦易，不事边幅[^6]。人见其少时豪迈不羁，又尝泛滥于词章，出入二氏[^7]之学，骤闻是说，皆目以为立异好奇，漫不省究。不知先生居夷三载[^8]，处困养静，[精一][c2f4]之功固已超入圣域，粹然大中至正之归矣。

　　爱朝夕炙[^9]门下，但见先生之道，即之若易而仰之愈高，见之若粗而探之愈精，就之若近而造之愈益无穷，十余年[^10]来竟未能窥其藩篱。世之君子，或与先生仅交一面，或犹未闻其謦欬，或先怀忽易愤激之心，而遽欲于立谈之间，传闻之说，臆断悬度，如之何其可得也？从游之士，闻先生之教，往往得一而遗二，见其牝牡骊黄而弃其所谓千里[^11]者。故爱备录平日之所闻，私以示夫同志，相与考而正之，庶无负先生之教云。门人徐爱书。


[^1]: 大学，为礼记第四十二篇。经一章，傅十章。程颐（字正叔，世稽伊川先生，1033－1107）以为「入德之门」（二程遗书，卷二二上，页1上）。朱子以为「修身治人的规模」（朱子语类，卷十四，页399）与「定世立教之大典」（朱子，大学或问，页27上）。绍熙元年（1190）朱子以大学、论语、孟子、与中庸为四书，为以俊儒学之基本典籍。朱子以为是孔子之言而[曾子][c111f2]述之。其傅十章，则曾子之意而门人记之（朱子，大學章句经文注）。亦有以為[子思][c42f1]所作者。[朱子格物之说][c6f1]。[阳明格物之说][c7]
[^2]: 旧本，即十三礼记之大学。程颐、程颖（字伯淳，世称明道先生，1032－1085），与朱子，均[改易章句][c129f3]
[^3]: 先儒，指程朱。
[^4]: 爱。徐爱，字日仁，号横山（1488－1518）。餘杭之馬堰（浙江）人。任南京工部郎中。先为阳明妹婿。阳明出狱将赴谪贵州（1507），先生即北面称弟子。及门莫有先之者。正德七年（1512）与阳明同舟由南京归越（今浙江绍兴），论大學宗旨。阳明尝曰，{日仁，吾之颜渊也}。颜渊死年三十二，徐爱死年三十一。参看明儒学案，卷十一，页1上至4下。[颜渊][c77f1]
[^5]: 俟圣人而不惑。中庸，第二十九章语。
[^6]: 边幅，修饰布帛之边沿。
[^7]: 二氏，指佛老。
[^8]: 居夷三载。正德元年（1506）二月，太监刘瑾柄政。南京科道戴铣薄彦徽等以谏忤旨下狱。阳明上疏抗救。亦下诏狱。已而廷杖四十。谪贵州龙场驿驿丞。三年春至龙场。五年（1510）陞江西盧陵縣知縣。前俊在贵州三年。龍場在贵州西北萬山叢棘中。居民尚未开化。阳明始教之築土架木以居。故稱日夷。
[^9]: 炙，近也。亲受教曰亲炙。
[^10]: 十余年。由阳明赴龙场（1506）至徐爱死（1518），前后十三年。
[^11]: 驪黃千里。淮南子，四部備要本，卷十二道應訓，頁9上（又見列子，說符篇第八，頁4下至5上），秦穆王使伯樂求馬。使者報以牝而黄。使人取之，則牡而驪。穆公不悅。伯樂嘆謂人只見其外而不見其內，見其粗而不見其精。及馬至，果千里之馬。

<!--links-->
[c2f4]: {{BASE_PATH}}/cxilu_p2.html#fn:4
[c111f2]: {{BASE_PATH}}/cxilu_p111.html#fn:2
[c42f1]: {{BASE_PATH}}/cxilu_p42.html#fn:1
[c6f1]: {{BASE_PATH}}/cxilu_p6.html#fn:1
[c7]: {{BASE_PATH}}/cxilu_p7.html
[c129f3]: {{BASE_PATH}}/cxilu_p129.html#fn:3
[c77f1]: {{BASE_PATH}}/cxilu_p77.html#fn:1

*[明睿]: (míng ruì)同“ 明叡 ”。聪明有远见。
*[藩篱]: 指用竹木编成的篱笆或栅栏。比喻界域，境界。
*[謦欬]: (qǐng kài)亦作“ 謦咳 ”。咳嗽。亦借指谈笑，谈吐。
*[忽易愤激]: 忽易：犹忽略，忽视。愤激：偏激
*[牝牡骊黄]: (pìn mǔ lí huáng)本指挑选好马不必拘于毛色性别,后来用“牝牡骊黄”比喻非本质的表面现象

